-32—

putamus elucere utramque priorem particulam optime
concinere. Tota vero versuum indole eo adducimur
ut non ab dimidiis chori partibus eos pronuntiari
iubeamuS‚ sed a ducibus utriusque hemichori. Quod
subtiliter enucleaverunt viri docti Arnoldt et Zielinskil).
Mihi liceat id unum commemorare fieri non posse ut
illud σύ v. 237 ad totum chorum pertineat. Nonne
enim ineptum atque absurdum est magnam hominum
multitudinem ‘noctu panariae surripere ligneum mor-
tarium'? Idcirco po'eta adhibet V. 237 numerum dua-
lem: περιπατοῦντες uterque dux meminit huius facti.
Versus 240—247 recte Zielinski addicit coryphae03
nam eius est denuo ac postremo ut properent et
festinent sodales adhortari.

Versibus 248—258 exoritur diverbium inter chorum
et puer05‚ qui propter tenebras lampadas secum ferunt.
Neque multo post quia hi oleo prodige utuntur. ab
illis depelluntur 2). Cuius diverbii participes esse
unum coryphaeum, unum puerum iam probaverunt
Muff (p. 12) et Zielinski (p. 134 sqq. et p. 269) 3).
Chorus solus in orchestra remanet. Versus 259-272
non ab eadem persona dici posse difficile non est in-

’ tellectu. Nam cum versibus 259—265 chorus credat

brevi magnum imbrem casurum esse, ex improviso
inde a versu 266 quaestione orta ubi sit Philocleon
sodales appellantur ut amicum cantu e domo eliciant.
Itaque optimo iure proponit Zielinski illos versus
dexteri hemichori, hos versus sinistri hemichori duci

 

¹) Arnoldt p. 7 sqq„ Zielinski p. 269 sqq.
¹²) cf. Zielinski p. 135.

²³) cf. schol. παῖς δέ τις προηγορούμενος μετὰ λύχνου προ-
εωρακώς πηλόν.

 

