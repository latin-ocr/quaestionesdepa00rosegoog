Prooemium.

Comoediae antiquissimae Graecae compositionem

’ eandem esse atque tragoediae usque ad nostram aetatem

omnes fere viri docti iudicaverunt. Neque est dubium
quin poetae in comoediis componendis tragoediarum
exemplo usi multa inde transtulerint. Tamen (cum
tanto distet comoedia a tragoedia) poetas comicos
certam illam ac definitam tragicorum normam non
omnino conservasse, sed singulas partes ex sua ipsorum
inventione aut mutavisse aut addidisse verisimile est.
Id quod —— ut minora omittam —- ex parabasis quae
vocatur partitione apparet. Quae differentia cum
- ⁴nullo modo ita explicari possit, ut comoediae, post-
quam e tragoedia orta est, addita sit parabasis, non
sine probabilitatis specie Zielinski l) rem ita instituit,
ut non ex tragoediae compositione, sed ex ipsis

. comoediis comparatis enuclearet, quibus legibus usi

poetae comici fabulas condiderint.

Et primum quidem veterum de hac re testimonia
colligenda et examinanda videntur, num quid ad eam
quam tractamus rem intellegendam conferant. Sed
haud ita magnus inde percipitur fructus, cum non
nisi scholiastarum verba servata sint pauca et mutila.

1) ΤΙι. Zielinski, Die Gliederung der altattischen Komodie.
Leipzig (B. G. Teubner) 1885.

1

