...52-

Versu 478 chorus ecclesia finita postquam iterum
orchestram adiit, gravibus verbis admonetur ut pro-
videat ne ex improviso opprimatur. Quibus tetra-
metris (vv. 478—482) quamquam immiscentur duo di-
metri iambici, tamen hos versus praecipue coryphaei
esse certe contendi potest1).

Ex versibus 483—503 primum facile discernuntur
versus 489-492, 500-503 (tetrametri)‚ qui certe
ab una persona pronuntiantur3 nam et illic et hic

’ chorus ad festinandum impellitur. Priore carmine

(vv. 483—488) chorus repetit idem fere quod cory-
phaeus versibus 478—482 dixit, altero autem carmine
(vv. 493—499) choreutae inter sese cohortantur ut
quam celerrime vestimenta mutent. Itaque quoniam
supra vidimus chorum bipartitum esse, certe hic quo-
que illud canticum dexter, hoc sinister hemichorus‚
illos tetrametros dux dexteri, hos dux sinistri hemi-
chori pronuntiat.

Altera huius parodi pars incipit ab adventu Praxa-
gorae3 inde enim a versu 504 admonet Praxagora
trimetris iambicis muliereS, ut virorum vestimentis ab-
iectis festinanter ad eos redeant. Statim chorus hoc
factum esse respondet simulque interrogat Praxagoram
quid tum iubeat. Praxagora adhortatur sodales ut in
posterum quoque eadem virtute ac constantia atque
antea sese adiuvent 2).

Pluti parodi prior pars (vv. 253—289) com-
plectitur Carionis et chori diverbium‚ quo Carion

 

sagaciter Muff viro illi docto, tamen id unum maxime absurdum
videtur versus 285—288 a coryphaeo mulierum urbanarum dici,
contra versus 289 sqq. a mulieribus rusticis cantari.

¹) Muff p. 137.
²) Muff p. 173.

 

 

 

