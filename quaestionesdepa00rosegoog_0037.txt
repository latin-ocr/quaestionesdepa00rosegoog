..29-

ac bipartitus utrumque orchestrae cornu ita tenet, ut
Paphlago ‚undique circumcludatur. Chorum enim di-
visum esse in duas partes elucet e versu 242 sq.
ubi servus A utrumque hemichori ducem nominatim
appellat 1).

Postquam chorus versibus 247—254 gravissimis
verbis Allantopolam admonuit ne Paphlago eum effu· ·
geret, hic undique ab inimicissimis petitus supplicat
spectatorum heliastis pro salute sua versibus 255—257.
Chorus autem versibus 258—265 illi acerrime oppro-
brio facit quod in munere nil aliud egerit nisi ut
quam *maximas divitias sibi pararet. Fugiens in ad-
versum orchestrae cornu eam partem ab altero hemi-
choro occupatam esse aspicit. Frustra conatur (vv.
266—268) hostiurn animos mendaciis vel audacissimis
cohibere simulans sese illis semper fuisse amicissimum.
Undique repulsus tandem intellegit sibi certamen cum
Allantopola non vitari posse.

Iam vero opus erit quaeramus qua ratione chorus
particeps sit huius parodi. Nam quamvis enixe per-
multi viri docti huic quaestioni operam dederint, tamen
tantum abest ut omnes consentiant, ut paene suam-
quisque a ceteris alienam sententiam habeat 2).

Sed priusquam ad rem ipsam transeamus, Sauppii
coniecturam, quae ad textum constituendum spectat,

 

 

¹) cf. schol. ad v. 242: ἵππαρχοι δὲ ὁ Σίμων καὶ ὁ Παναίτιος
-- vv. 271.272: ἀλλ’ ἐὰν ταύτῃ γε νικᾷ, ταυτῃὶ πεπλήξεται --
ἢν δ’ ὑπεκκλίνῃ γε δευρί, τὸ σκέλος κυρηβάσει et Droysenii trans-
lationem horum versuum.

²²) cf. Sauppe, Ep. crit. ad God. Hermannum p. 116 sq., Beer,
Ub. d. Zahl der Schauspieler p. 27 sqq., Arnoldt p. 43 sqq„ Muff
p. 102 sqq. ·et p. 138, Zielinski p. 130 sq. et p. 353 sq., Christ,
Abh. d. M. Ak. d. W. tom. XIV p. 215.

