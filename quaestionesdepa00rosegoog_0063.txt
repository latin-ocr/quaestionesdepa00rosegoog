÷55-

psiades deas sollemnibus verbis salutat. Extemplo
etiam chorus i. e. coryphaeus verba facere coepit3
affatur autem, quodxnos minime miramur, non ,Stre-
psiadem‚ sed Socratem, Nubium sacerdotem ‚· atque
interrogat eum quid velit. Tantum' vero abest ut

Socrates respondeat, ut discipulum de dearum potentia .

docere pergat. Quod diverbium finitur versu 411.
Inde a versu 412 collaudat coryphaeus Strepsiadem
quod a sese praeclaram cupiverit sapientiam3 itaque
si studium non desit, pollicetur eum fore omnium
Graecorum beatissimum. Quae cum ita sint, Stre-
psiades sese omnia libenter suscepturum· esse profi-
tetur (vv. 420-422). Subito autem nulla conspicua
causa denuo incipit Socrates de Nubium potentia
disserere additis Chao et Glotta deiS, quorum antea
ullam nondum fecit mentionem. Versu 427 coryphaeus
Strepsiadem ipsum admonet ut quid cupiat exponat.
Cui ille ilico obsequitur.

Verborum tenorem inde a versu 412 non convenire
iam Fritzsclze‚ Buecheler, Kock1) intellexerunt. Itaque
hic vir doctus mavult versum 411 subsequi versus
423—426‚ deinde 412-422, deinde 435 sqq., cum
versus 427 —434 retractationi attribuat. Sed recte ei
obicit Zielinski ne versu 423 quidem verborum verum
sensum continuari. Immo vero chorum, quoniam in ¹
eis quae antecedunt Socratem allocutus est ‚¹ nunc
Strepsiadem appellasse puto et exhortatum esse ut
quid cupiat dicat. Cuius orationis quasi fragmentum
videtur contineri versibus 427 sqq„ fortasse huc per-
tinent etiam versus 412—422.

 

1) Fritzscke, De fabulis retractatis III 6, Buecheler, N. Jahrb
f. Phil. 1861 p. 664 sqq„ Kock p. 34 sqq.

