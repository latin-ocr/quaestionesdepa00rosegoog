-11—

miserrimus domum suam ab interitu servari posse.
Sed priusquam erudiatur ad veram scientiam doctrinae
Socraticae, sollemniter in ea sacra admitti et recipi
necesse est. Manifesto versu 263 est actionis incisio
magni momenti. Nam in eiS‚ quae sequuntur, invocat
Socrates aerios deos verbis gravibus et sanctisl).

In Pace (v. 288) reliquerunt Polemus et Cy-
* doemus scaenam3 solus Trygaeus remansit. Idcirco
sperans tum ubi omnes consilii sui hostes absint, facile
fieri posse ut Pacem deam tandem rursus ad lucem
efferat, inde a versu 296 ne paulum quidem dubitat
quibuscunque pax cordi est, omnes advocare, qui sese
adiuvent in consilio efficiendO. Plane commutatur hoc
loco actio. Vides igitur magnam similitudinem inter-
esse inter huius fabulae atque Acharnensium parodOS.
Sed hac in fabula valde miramur quod verborum
tenor minime consentit cum structura metrica. Nam
ut in paragrapho prima diximuS, trimetri iambici
transeunt in tetrametros demum versu 299. Nec sine
probabilitatis specie suspicatur Zielinski p. 138, quem
primum hi versus offendebant, totam huius partis
naturam magis propriam esse agoniS.

In Pluto Chremylus Carionem iussit agricolas
ut omnes partem acciperent divitiarum cito convocare,
cum ipse una cum Pluto in domum se conferat (V. 252).
Sequenti versu (253) redit Cario una cum agricolarum

 

 

¹) cf. Zielinski p. 126 sq. -— cf. Ranarurn parodi initium v, 354,
ubi eadem fere verba inveniuntur. Nonne cohaeret horum ver-
borum tenor cum sequentibus versibus, imprimis curn versibus
291—298 artissime? Sine dubio haec utraque pars arto vinculo
coniungitur, quod iam satis elucet e concentu metrico. cf. Hor-
nung p. 8. cf. Nubes ed. Kock p. 16, ed. Reiszjg p. XXXIV, Richter,
Proleg. ad Pacem p. 46, Agthe p. 111.

