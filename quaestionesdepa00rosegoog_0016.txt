...8-

aliam accedere nescio an inde repeti possit, quod hae
fabulae retractatae eaeque minime perfectae nobis
traditae sunt. In ceteris fabulis parodi finem inde ·
intellegimus quod aut novae personae sese aggregant
ad eas quae in scaena adsunt (Lysistrata Ranae
Ecclesiazusarum parodus II) aut altera persona prodit
atque altera scaenam relinquit (in Pluto Chremylus et
Cario) aut chorus ipse abscedit (Ecclesiazusarum pa-
rodus Ι). Quoniam igitur sex fabulae (Equites Vespae
Aves Acharnenses Nubes Pax) propter causas allatas
exitui parodi definiendo nil praebent, ex ceteris fabulis
aliquam legem vel normam minime ausim deducere.

μ.

Inquiramus quid ex verborum tenore et ineunte
et exeunte parodo eluceat, ubi initium ubi exitum
ponamus. Ac primum quidem per se liquet in eis
fabulis, quarum parodi initio statim chorus orchestram
ingreditur atque actioni interest, verborum tenorem
prae se ferre perspicuam permutationem.

In Acharnensibus Amphitheus‚ quippe qui
auctore Dicaeopolide cum Lacedaemoniis de foedere
ausus sit agere, versu 203 verbis ἐγὼ δὲ φευξοῦμαί γε
τοὺς Ἀχαρνέας exhibitis vix a scaena ¹) abibat, cum
repente chorus versu 204 ab alia parte contento cursu
vehementissime iratus aggreditur, ut proditorem' ulci-
scatur et puniat. In Vespis ubi primum versu 227
Bdelycleon in domum se contulit, servi eius Sosias
et Xanthias‚ ne Philocleon ab heliastis per vim ad
iudicandum abripiatur, foras custodias habent. Neque

 

¹) Ne longius aberrarem a re, per totam hanc commentationem
a quaestionibus scaenicis prorsus abstinui.

 

