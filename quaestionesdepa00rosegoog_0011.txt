..3.-

Aristotelicam quae scripta logitur artis poeticae capite
duodecimo: χορικοῦ δὲ πάροδος μὲν ἡ πρώτη λέξις ὅλη
χοροῦ. Nam si obiter tantum hic locus comparatur cum
scholiis nostriS, neminem esse puto quin censeat qui
scholia componebant eos ex nulla alia re nisi ex hac
Aristotelis parodi descriptione profectos esse l).

Quod in Avium scholiis vox πάροδος non com-
memoratur, facile ita explicari potest ut scholiasta,
cum chorus non universus orchestram ingrediatur, sed
singuli deincepS, haesitaverit ubi parodi initium sit
statuendum. Pacis autem in scholiis cur non extet
illa vox, minime liquet. .

Revocamur igitur ad Aristotelem ipsum. Quam
ob rem quoniam Aristotelis parodi definitione co·-
moedia2) non comprehenditur, facere non possumus
quin hasce scholiastarum definitiones parvi aestimemus
atque quaestiones nostras ad comoedias ipsas redu-
camuS. Ac primum quidem causas afferamus, quibus
commoti parodorum initia atque exitus descripsimus,
deinde paulo fusius disseramus de parodi compositione.

Parodum igitur cum in eis quae sequuntur brevi-
tatis causa comoediae antiquissimae graecae eam par-
tem quae 'prologo succedit appellamus, quaecunque

cum chori introitu artiore coniuncta sunt vinculo in·-
tellegi volumus 3).

1) cf. Leopold Schmidt, Index lectionum semestris aestivi.
Marpurgi 1889 p. VIII sq.

ἢ Dolendum est Aristotelis tractatum περὶ κωμῳδίας, qui

altera pars erat artis poeticae, nobis non traditum esse.
3) cf. Zielinski p. 127.

1¹!

