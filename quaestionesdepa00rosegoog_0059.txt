»sl-

universus permagno timore cruciatus eodem metro ac
versu 285 sqq., quo efficaciter Acharnensium cura et
sollicitudo effingitur, Dicaeopolidi supplicat ne sibi
carissimum eripiat. Libenter concedunt ut de Lace-
daemoniis loquatur 6quomodo ei placeat' atque sine
mora, ubi ille gladium vaginae reddidit, lapides abi-
ciunt.

Num vero 1100 quoque loco putemus chorum duas
in partes discedere, id mihi maxime incertum est.
Quod quamquam nullo argumento allato Zielinski
statuit, tamen a toto choro utrumque carmen cantari
persuasum habeo; nam, ut unum afferam, fieri non
potuisse puto ut dimidia tantum chori pars verbis
ἐκσέσεισται χαμᾶζ’ κ. τ. λ. exclamaret, altera autem
chori pars silentium teneret. Certe multo magis audien-
tium animi commovebantur, si hoc canticum a toto
choro pronuntiabatur.

In E c c le sia z u s a r u m prima parodo praecedunt
quattuor tetrametri quibus chorus ut citius progrediatur
excitatur. Quos versus a coryphaeo dici per se liquet.
Eorum quae succedunt canticorum neutrum a toto
choro cantatum esse videtur. Altero enim (vv. 289—299)
Choreutae ipsi ut festinent inter sese cohortantur,
altero carmine Praxagorae verba τὸν τρόπον μιμού-
μεναι τὸν τῶν ἀγροίκων exsequuntur. Itaque odam
illam hemichoro dexterO, antodam hemichoro sinistro
adiudicabimuS. Versu 310 chorus relinquit orchestram 1).

1) Arnoldt p. 99 sqq. demonstrare conatus est versu 289 chorum
mulierum rusticarum orchestram ingredi ac carmine cantato sese
quoque conferre ad ecclesiam. Sed recte mea quidem sententia
Muff p. 170 sqq. explicavit canticum illud nonnisi ab urbanis
mulieribus cani posse. Nam, ut cetera omittam, quae obiecit

4*

