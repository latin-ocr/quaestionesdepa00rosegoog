..57-

Chorus postquam omnes quicunque adsunt Graecos
impulit ut quam celerrime ad salutem restituendam
auxilio veniant, Trygaeum quid faciant consulens
(v. 305) pollicetur neminem prius destiturum esse
quam vectibus machinisque deam in lucem protraxerint.
Summo gaudio elati incipiunt saltare ac magna voce
quam brevi adepturi sint salutem laudibus praedi-
care. Quamvis Trygaeus conetur chorum retinere ne
Polemum clamore excitet, tamen gaudio totum se
dedit periculo prorsus neglectO. Cuius partis finem
efficit parvum Trygaei canticum (vv. 337—345)‚ quo
iterum atque iterum chorum admonet ut priusquam
deam prehenderint silentium teneat. Quoniam qui
manifesto ut supra vidimus duas in partes caeduntur
versus 301--308 ab eadem persona dici verisimile
non est, priores quattuor versus duci dexteri hemi-
chori, quattuor qui sequuntur versus duci sinistri hemi-
chori adscribere alienum non erit1). Colloquio quod
inter sese habent Trygaeus et chorus (VV. 309 sqq.)
verbis utitur solus coryphaeus

Trygaei verba postquam excepit chori canticum,
quo primum omnium malorum, quae patiebantur
totum per bellum, recordatur, ad extremum Trygaeum
patriae servatorem celebrat. Statim versu 361 Try-
gaeus chorum admonet ut lapides amoliantur2). Ex
improviso revertens Mercurius Trygaeo minatur sese
totum inceptum Iovi proditurum esse. Trygaeus vero
cum illum precibus suis ipsius ut taceat commovere

1) cf. Equitum Vesparum parodOS.

2) Zielinski p. 138 hoc canticum cum iis quae praecedunt
cohaerere contendit. At Trygaei verba (v. 361) sese applicant
optime postremis chori verbis; quam ob rem credo chori canticum
minime ab eis quae sequuntur dirimi posse.

