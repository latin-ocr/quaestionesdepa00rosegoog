...53—

agricolis advocatis explicat, cur Chremylus eos
huc collegerit. Coryphaeum tetrametros pronuntiasse
per se intellegitur. Inde a versu 290 gaudio ex-
sultantes Carion et chorus incipiunt amoebaeum.
Quod ad verborum tenorem attinet, cohaerent
versus 296-301 et 290—295, 309—315 et 302—308.
Qua ratione hoc in amoebaeo utitur chorus? Veri-
simillimum videtur esse coryphaeum antodas cantasse
ac chorum non nisi ad ducis et Carionis carmina
saltasse 1).

Nubium parodi prior pars pertinet inde a versu
263 usque ad versum 313. Primum Socrates semel
a Strepsiade interceptus (vv. 267—268) ‘immensum
Aerem Aetherem Nubes implorat'. Versibus 27 5—290
chorus canit sese nebulosa specie exuta spectare velle
terram oculo longe prospiciente. Socrates ubi pri-
mum versu 291 divas Nubes iterum invocavit, inter-
rogat Strepsiadem, num audiverit dearum vocem.
Quem, cum ineptis facetiis pietatem dearum laedere
audeat, ille silere iubet. Hi versus arte cohaerent
cum versibus 263—274. Versibus 299—313‘ inter sese
Nubes impellunt ut ‘in Minervae splendidam terram
sese conferant’2).

1) Arnoldt p. 108: ‘Was in diesem Stiick mit der Personen-
bezeichnung Χορός versehen ist, scheint, wie schon von ver-
schiedenen Seiten bemerkt worden ist, einzig und allein der Chor-
ffihrer vorgetragen zu haben'. cf. Zielinski p. 157 sq.

²) Acutam coniecturam primo obtutu videtur Zielinski de hoc
loco fecisse. Proficiscens a versu 315 (μῶν ἡρῷναί τινές sicam)
contendit ante versum 299 versus quosdam excidisse3 censet
enim Strepsiadem ex eis quae praecedunt minime hanc Nubium
speciem concludere posse. Idcirco quoniam comoediae pro-
prium sit chori accessum verbis ipsis quoque expressis significari,

