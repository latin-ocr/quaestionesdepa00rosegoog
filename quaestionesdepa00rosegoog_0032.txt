—24-.

totam parodum praevalere. Quod sane refellere vi-
dentur loci quidam, de quibus nunc paucis dicendum est.
Primum enim offendunt nos Acharnensium versus
241—279 ac Pacis versus 431-458, qui maxima
ex parte sunt trimetri iambici. Illic pompa, hic libatio
efficitur. Sed quoniam aperte utraque actio cum
parodi tenore ipso non coniuncta est, immo vero per
breve quidem temporis momentum actionem quominus
progrediatur retinet, iam ex re ipsa conici potest cur
poeta his locis tetrametris usus non sit. Nec diffici-
lius Ranarum trimetri iambici (vv. 414. 415) ex eo
explicantur quod hi versus, quos Dionysus et Xanthias
secum soli loquuntur, minime spectant ad parodi
tenorem.

Aliter quidem res se habet in Pace, ubi praeter
locum illum maxima parodi pars ex trimetris iambicis
constat3 hanc difficultatem tertia huius capitis para-
grapho removebo,

Restant in E c cle siazusis versus 504 sqq. Nam
cur hic poeta Praxagoram (vv. 504-513) trimetris
iambicis uti voluerit, deinde subito a versu 514 cory-
phaeum et Praxagoram‚ quamquam totius huius parodi
metrica compositio est iambica, anapaesticis tetrametris
equidem non intellego 1).

Praeterea nos non effugit parodos structura me-
trica plerumque dilabi in quasdam parteS‚ quae non
raro accuratam responsionem ostendunt. Sed prius-
quam ex his aliquid certi enucleare conemur, facere
non possumus quin quae in dubio versantur quaestiones
ad exitum adducamuS.

1) cf. Zielinski p. 157: ‘Auffallend an diesem Epirrhemation
ist auch, dass es aus anap‘astischen Tetrametern besteht‚ wahrend
das embaterische Versmass der ganzen· Parodos iambisch ist.’

 

