-53....

non possit, postremo trimetris iambicis subito in tetra-
metros trochaicos mutatis (V. 383 sq.) a choro auxilium
petit. Qui extemplo Mercurium orat rogatque ne
quid sint facturi Iovi indicet (vv. 385—397). Hoc
canticum una cum versu 388, quo Trygaeus verbis
utitur, accuratissime versibus 346—360 respondere
subtiliter ostendit Arnoldt (p. 59). Qua de causa altera
pars (oda) dextero hemichor0‚ sinistro altera (antoda)
attribuenda videtur. Pergitur diverbium versu 400,
quo Mercurius a Trygaeo certior factus Lunam et
Solem inter sese coniuratos esse contra deOS‚ persua-
denti aures praebet magis magisque secundas3 tandem
phiala donatus ipse ad deam protrahendam chorum
adhortatur, et ita quidem ut versu 426 ad tetrametros
trochaicos transeat aeque ac Trygaeus versu 383.
Qua de causa chorus profitetur sese omnia quae
ille sibi suadeat libenter esse facturum. Tetrametros
non chorum, sed coryphaeum loqui apparet. Inde
a versu 431 Trygaeus una cum Mercurio choro-
que sacrificium instaurant. Qua in parte non magis
quam in Acharnensium libatione certa compositio
exspectatur. Cuius episodii finis est versus 458,
ubi coryphaeus omnes impellit ut funibus lapidem
deducant.

Amoebaeo quod sequitur Mercurius et Trygaeus
et coryphaeus aut dux dexteri hemichori sese chorum-
que stimulant. Versu 473 incipit breve diverbium
inter Trygaeum Mercurium coryphaeum. Nam quod
Lamachus Argivi Megarenses parum strenue trahant,
tres illi vehementer indignantur. Denuo versu 485
Trygaeus omnes admonet ut ad opus conficiendum
enitantur atque contendant. Sed hac in antoda pro
duce dexteri' hemichori iubemus sinistri hemichori

