..12-

choro. Evidentius puto exprimi non posse etiam
versus 253—256‚ qui pronuntiantur a Carione‚ iam
parodi esse ¹).

Peculiarem praebent difficultatem AveS. Pisthe-
taerus et Euelpides pervenerunt ad Tereum regem
avium. Qui ubi ab illis quid sibi velint certior factus
est, diversas proponit regioneS‚ quibus placidissime
sine labore ac negotio vivere possint.· Sed nihil
Atheniensibus placet. Tum subito ⁶videt Pisthetaerus
novum et magnum consilium in avium gente ac po-
tentiam quae existere possit, si illi sibi obtemperent'
(v.162). Epopi primum novo consilio quasi obstupe·
facto et oppresso paulatim Pisthetaeri calliditate per-
suadetur, ut rursus illo auctore primum lusciniam ex-
citet (vv. 209—7222), deinde aves ad contionem convocet.

Quamvis ex eis quae attulimus eluceat v. 209, ubi
Epops cantare coepit, actionis continuae incisionem
magni momenti esse [i. e. parodum incipere]‚ tamen
nequaquam ut in ceteris fabulis fieri solet Epops tetra-
metris utitur, quin etiam Pisthetaerus et EuelpideS,
qui Epopis canticum interrumpunt, trimetris iambicis
utuntur, dum avis cuiusdam voce τοροτίξ audita versu
268 primus tetrameter nobis occurrat. Quam ob rem
priore paragraph0‚ ubi de re metrica disserebamuS‚
versus 209—266 parodo attribuendos non esse puta-
vimus, Sed cum propter metrum mutatum tum propter
verborum tenorem negare ac vetare debemus hanc

 

¹) Quin etiarn Agtke p. 178 ponit parodi initium in v. 253,
quamquam chorus ipse primum a v. 257 diverbii particeps esse
incohatur. Nonne autem vir doetus nobis videtur secum ipse
pugnare? Nam Equitum versus 242—246, qui plane eandem
naturam prae se ferunt atque -huius fabulae vv. 253—256, a parodo
dirimit. cf. Zielinski p. 157.

 

